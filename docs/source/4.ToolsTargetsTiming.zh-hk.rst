4. 工具，目標，及時機
=============================

a. 要緊密控制「平民破壞者」嘅一舉一動係好難嘅，所以唔應該預期呢類簡單破壞可以聚焦式咁附和攻擊某個特定軍事目標。另外，嘗試按照軍事情勢去改變平民式破壞嘅相應部處，必定或多或少提供敵人額外嘅軍事情報，因為破壞行動相應地區同日期正反映該區兵力嘅強弱。

b. 有關破壞嘅手法應該因應地區而作出調整。普通情況下嘅破壞目標要排優先次序，並要視乎能否及時配合與地下新聞機關、地下組織嘅政治宣傳。

(1) 一般情況
----------------------------

(a) 簡單嘅破壞唔係一般惡作劇。行動必須對敵人嘅資源同人力造成損害。

(b) 執行破壞嘅人必須要熟悉並靈活使用日常接觸到嘅一切物品。所有物品喺佢哋手上都可以變成武器。例如打磨用嘅鑽石砂——一種極為有用嘅武器——聽落去好似好難得到，但如果破壞者識得將廚房常見嘅磨刀石或者係打磨用嘅砂輪，將佢哋打碎並研磨，罕見嘅鑽石砂忽然變得垂手可得。

(c) 破壞者要量力而為，唔應該去破壞超出佢哋無法完成嘅目標，要視乎自身能力抑或工具嘅限制。例如欠缺炸藥知識嘅人唔應該嘗試使用炸藥，可以改用火柴或其他經常會接觸嘅武器。

(d) 破壞者只應破壞已知會被敵人所用或者敵人所需嘅資源及材料，例如燃料或潤滑油係敵人嘅必須品，缺乏相應知識，破壞者唔應該試圖破壞農作物或食品。

(e) 雖然平民嘅破壞者鮮有機會對付軍事目標，但一旦發現就要優先對付呢啲目標。

(2) 預防軍事入侵嘅準備
---------------------------------

喺敵人軍隊仍未正式調度嘅時期，破壞者應集中對付工業相關嘅生產，從而收緊敵人獲取資源同設備嘅供應。𠝹穿一架軍車嘅車軚呢類行動有一定嘅價值，但相對而言喺工廠燒熔一整批橡膠軚就更為有效。

(3) 軍事入侵期間
-------------------------------

(a) 主要破壞應集中喺雙方正在或將會係戰場嘅地方，因為破壞行動嘅效果將會係即時而直接。就算破壞嘅效果係相對較細或只屬局部地區，都好過一啲廣泛但係非直接而且有效果不鮮明嘅破壞。

  (1) 破壞者應該攻擊一切嘅運輸設施同工具，例如道路、鐵路、私家車、貨車、電單車、單車、火車、電車。

  (2) 所有可以被敵人用作激勵士氣或傳遞指令嘅通訊設施或工具，都必須成為破壞嘅目標。包括電話、電報，以及相應嘅電力系統，電台、報紙、標語牌、公共告示。

  (3) 通訊及運輸工具或設施，以及用於相應確保上述工具或設施正常運作嘅重要資源，都應成為平民破壞者嘅目標，目標包括燃油、汽油、車軚、糧食同水。
