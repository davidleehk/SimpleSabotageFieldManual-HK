2. 潛在效果
===================

a. 簡單破壞行動已經喺歐洲不斷發生緊。我哋應該令到佢哋更加有效率，降低佢哋被偵測嘅機會，並提升佢哋嘅發生次數。當由數千個市民破壞者同時發動，簡單嘅破壞行動可以係對敵方嘅一個有效武器。鎅車胎、漏汽油、縱火、鬧交、扮蠢、引致短路、同埋磨損機械零件等等行動，會損耗物資、人力、及時間。當呢啲嘢係廣泛咁發生嘅時候，簡單破壞行動將會係敵方軍事上嘅一個恆常而且明顯嘅阻撓。

b. 簡單嘅破壞行動亦有可能會有一個次要效果，其價值同主要效果相等。當簡單破壞行動成為日常，敵方嘅行政以及警隊就會士氣低落。而且，成功嘅簡單破壞有可能會鼓勵個別嘅市民破壞者連羣結隊，並策劃更大型嘅破壞行動。最後，當敵方境內嘅本地人參與呢啲簡單破壞行動嘅時候，佢哋就有可能會主動咁同聯合國嘅戰線連成一隊，當盟軍入侵嘅時候，佢哋將會有預備咁去伸出援手。
